# CODA # 

La coda è una struttura dati di tipo FIFO, First In First Out (il primo in ingresso è il primo ad uscire).

Un esempio pratico sono le code che si fanno per ottenere un servizio, come pagare al supermercato o farsi tagliare i capelli dal parrucchiere: idealmente si viene serviti nello stesso ordine con cui ci si è presentati. Questo è esattamente il funzionamento di una coda FIFO.

Questo tipo di struttura dati è molto utilizzata in informatica, ad esempio nella gestione delle operazioni da eseguire da parte di un sistema operativo (scheduler), ed è fondamentale nelle telecomunicazioni, in particolare nelle reti a commutazione di pacchetto, dove descrive la gestione dei pacchetti in attesa di essere trasmessi su un collegamento da un server verso un client. Le proprietà matematico-statistiche delle code sono studiate nella teoria delle code.